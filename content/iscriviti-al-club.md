---
title: "Iscriviti Al Club"
date: 2021-12-25T16:42:43+01:00
draft: false
---



# Quanto costa iscriversi?

{{< figure src="/TesseraPiuCardInternational.jpg" class="w-30 fr">}}
La quota associativa annuale per aderire al Camper Club Torre Natisone costa solamente 20€ e ti permette di partecipare a tutte le nostre iniziative con i tuoi familiari, contribuendo solamente alle spese vive. Potrai invitare anche amici che non possiedono ancora il camper. Inoltre associarsi significa fare nuove conoscenze, scambiarsi opinioni ed esperienze, informazioni e condividere nuove idee per viaggi futuri. Alla fine di ogni anno viene presentato un calendario con un programma di massima delle iniziative per l’anno successivo, che possono coinvolgere sia weekend che escursioni più impegnative. La tessera del CCTN ti consentirà inoltre di ottenere prezzi di favore e sconti presso negozi ed attività convenzionate.


Al programma di massima esposto sul nostro calendario, si potranno aggiungere altre iniziative sia integrative che sostitutive, in base a necessità e disponibilità del momento; tali modifiche verranno comunicate con largo anticipo. Sono gradite proposte dai singoli Soci. Siamo un’associazione indipendente ed autonoma, organizziamo in proprio uscite sia in Italia che all’estero; siamo inoltre autorizzati a rilasciare ai nostri Soci la tessera del “Camping Card International”.


{{< figure src="/ACSI.png"  class="w-30 fr">}}
Da quest'anno sarà possibile acquistare la guida ACSI in italiano a € 18,00!!




## Per le iscrizioni rivolgiti alla sede del Club

in: Via Cividale, 21 – 33042 Buttrio, nel seguente orario: martedì dalle 18 alle 19.30.

